你知嗎？好多人成日問我
點解我唔回應啲負面嘅留言
其實我唔咁做，係因為我只有兩面：
第一面: 一隻好人同樂觀嘅獨角獸
第二面: 一個會完完全全毀滅你嘅野蠻人
請容許我示範一下我嘅另一面。
留言: 女人唔搞笑
你唔係應該係個「處房」度整三文治俾我食咩？
你知唔知呀，呢啲咁嘅留言令到我好混亂
點解你會想我整三文治俾你食呢？
其實整三文治唔係一件難事，等我而家大發慈悲咁教下你
 
首先你要拎你啲材料出嚟
以下係整一份三文治需要嘅材料
麵包，薩拉米腸，蜂蜜芥末，奶酪，蛋黃醬，洋蔥，菠菜
請注意：我整呢份三文治係用緊新鮮嘅材料
因為咁樣先可以彌補到你過期嘅思想
第一步：喺塊砧板上面切開你啲洋蔥
嗱，如果你而家開始切洋蔥切到喊嘅話，唔使擔心架，
因為而家你知道你阿媽
見到你而家嘅狀況嘅時候有咩感覺
洋蔥呢，就唔使落咁多嘅，
因為你唔會想佢哋蓋過咗三文治嘅味
喺你切洋蔥果陣，你會留意到佢哋啲皮有好多層
就好似你啲面皮咁
然之後，我哋會拎起塊麵包，分開佢哋
咁樣我哋就可以擺啲材料落佢哋度
嗱，我知道你唔係好慣啲嘢俾人分開咗
因為你無夜晚同過任何人一齊，唔會明白分開嘅滋味。
唔緊要架！你可以用你果隻強而有力，
久經訓練嘅右手，去拎啲蛋黃醬過嚟
今日我會用墨西哥辣椒味嘅蛋黃醬，
因為食辣嘢可以舒緩痛楚，
而活得咁悲慘嘅你好明顯需要呢一種舒緩。
你而家要做嘅呢，就係搽一浸好薄好薄嘅蛋黃醬喺麵包度
因為咁樣至少你果兩塊麵包可以得到平等嘅待遇
同你唔同。
再之後呢，你需要拎一啲菠菜，
擺係呢塊麵包上面。你唔駛擔心啲菠菜未洗過架，
因為污漬同垃圾自然會去到堆填區
--- 呢個正正就係屬於你嘅地方
你知嗎，菠菜對你好好架，
因為佢含有豐富嘅蛋白質，而如果你食好多蛋白質，
可能有一日你都會有足夠嘅能力
去為自己爭取投票嘅權利，或者去生仔
不過喺你做到呢啲嘢之前，我建議你都係食多啲波菜 :)
喺你擺左幾塊菠菜落去塊麵包上面之後，
係時候擺埋啲薩拉米腸
薩拉米腸係一種烤香腸
呢一種香腸嘅長度範圍
係六到十二吋
相信佢一定長過你平時見開嘅香腸
事實上，而家會係一個好好嘅機會比你觀摩一下香腸應有嘅長度，
並同自己講，要以此為「目標」去「奮鬥」！
而家呢，拎你啲蜂蜜芥末醬出嚟，
搽一浸好薄嘅醬喺啲腸上面
蜂蜜芥末醬嘅甜味
唔單止會拎腸仔嘅滋味倍增，
仲會平衡返你呢個人嘅酸臭葡萄味
加多塊芝士，你份三文治就完成架啦
我個人鍾意一啲脂肪為零percent嘅芝士
你嘅負評同啲芝士一樣，喺我個心入面係零%咁重要
向你當地嘅農夫購買食材會係一個好好嘅主意
咁樣你會知道，
你啲錢將會用咗喺啲你支持嘅理念上面。
例如，如果你覺得女人做咩都係唔搞笑嘅，
你應該繼續睇我啲片同俾留言
咁樣，我可以繼續用你比我嘅錢同時間去買靚嘢
多謝你一直以嚟嘅熱心付出
完成個三文治嘅最後一步，就係搇埋佢
相信你唔係好習慣搇埋啲嘢嘅，尤其是係你果個合唔埋嘅嘴
如果你想嘅話，你可以鎅開你份三文治
好似我鎅開咗你弱小嘅心靈咁樣。
倒一大杯凍水俾自己，
以冷靜同埋舒緩你啱啱得番嚟嘅傷害
最重要嘅係，唔好唔記得歎你份三文治 :)
而家你知點解我唔回應負評啦？
因為我情願做一隻好人，樂觀嘅獨角獸。
為咗平衡下我嘅心理同埋娛樂大家，
我決定咗我會用99.9%嘅時間
專注喺啲正面嘅回應果度。
不過喺淨低果0.01%嘅時間，
我會釋放出我殘酷嘅一面
hmm... 其實我可以出一個新系列嘅片去反擊負評...
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
