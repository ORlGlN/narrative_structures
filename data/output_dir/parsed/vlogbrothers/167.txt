Godmorgen Hank! Det er tirsdag.
Jeg kunne virkelig godt lide din video fra fredag
Og jeg tænkte, vi måske i dag kunne fortsætte vores diskussion
om nederlag ved at vende os mod spørgsmålet om min nye bog!
Så, det er gået næsten fem år siden min seneste roman En Flænge i Himlen blev udgivet
Hvorfor intet nyt siden da? Tja, i mit tilfælde fordi en meget offentlig succes
faldt sammen med en række af meget private nederlag.
En Flænge i Himlen var min fjerde roman
men oplevelsen af at udgive den var MARKANT anderledes end alt, der kom før
Bare for kontekst i ugen efter, den var udgivet,
solgte En Flænge i Himlen flere hardcovers end mine tre tidligere romaner TIL SAMMEN!
Hvilket, for at være klar, var vidunderlige nyheder!
Men samtidig arbejdede jeg hårdt på denne nye bog om teenager identitetstyve
fordi, du ved, det var det, jeg gjorde, efter at havde udgivet en bog, jeg skrev en ny!
Men det fungerede ikke. Delvist fordi konceptet i sig selv var fejlbehæftet. Jeg har altid haft lyst til at skrive en rigtig thriller,
men jeg er ikke god til at skrive nogen af de rigtige thriller-ting.
Ser du, jeg er ikke rigtig god til action-scener, eller til at vide hvordan pistoler virker, eller, eller plot!
Men derudover begyndte jeg også at føle det her intense pres, som om folk kiggede mig over skulderen, imens jeg skrev.
Da det blev april 2012 skrottede jeg det meste af identitetstyvehistorien og genfortalte den som en historie om to drenge,
der finder noget frygteligt mens de udforsker regnvandskloakker i deres lille hjemby.
Jeg skrev omkring 100 sider af den i løbet af de næste par måneder, men intet af det blev nogensinde særlig godt.
I mellemtiden fortsatte En Flænge I Himlen med at sælge, og i maj i det år læste jeg en utrolig filmmanuskript-
version af bogen, og på det tidspunkt indså jeg, at det rent faktisk kunne blive til en film!
Og på et eller andet tidspunkt i den periode holdt min arbejdstitel op med at være 'person, der skriver bøger', som er en nutidsjobtitel,
og blev til 'person, der skrev den der bog', som er en datidsjobtitel.
For eksempel, jeg husker en aften, hvor min bedste ven Chris sagde til mig
"Det må være underligt at få alle disse penge for noget du gjorde på Starbucks for et par år siden"
Og det var underligt. Jeg var opstemt og taknemmelig over, at En Flænge i Himlen nåede så mange læsere
Men på samme tid var jeg rædselsslagen, fordi jeg følte, jeg aldrig kunne efterfølge det!
På det tidspunkt, hvor filmen begyndte at blive optaget i efteråret 2013, mislykkedes jeg i at skrive en ny bog
denne gang om teenage plattenslagere. Jeg brugte næsten et år på den, før jeg til sidst gav op.
Jeg husker at være på et hotelværelse lige efter filmen kom ud, kigge på disse hundreder af sider
imens jeg indså, at de aldrig ville blive til en bog og bare hulke!
Nu vil jeg gøre det klart, at disse er førsteklassesproblemer jeg er meget taknemmelig for at have.
Men jeg ønsker også at være ærlig omkring det faktum, at de er problemer.
Skrivning havde altid været en sikker og fornuftig måde for mig at hælde mine besættelser og rekursive tænkning ud.
Men så gav det pludselig bare ikke den frigivelse længere, og jeg indså, at jeg ... Jeg kunne STOPPE.
Skrivning var blevet lidt elendigt og efterhånden som jeg viede mere af min tid til Crash Course og The Art Assignment
indså jeg, at jeg har fantastisk arbejde, som jeg er så heldig at have!
Jeg savnede at skrive, men på den måde, du savner en person, du engang elskede.
Og så for omkring et år siden vendte jeg tilbage til det. Jeg begyndte at skrive noget bare for sjov.
Jeg blev ved at sige det til Sarah, "Jeg skriver bare det her for sjov. Jeg skriver bare det her, fordi jeg tror, ​​du vil kunne lide det".
Men selvfølgelig viser det sig at være temmelig gode grunde til at skrive!
Men det er nu alligevel svært at tale om, fordi den sædvanlige narrativ for disse fortællinger
er, at jeg havde nogle nederlag, men så pløjede jeg igennem og fandt større succes end nogensinde!
Og jeg er slet ikke sikker på, at det er sådan denne historie vil ende. Jeg ved ikke, om jeg nogensinde vil udgive en anden bog.
Og hvis jeg gør, ved jeg ikke, om folk vil kunne lide det.
Jeg ved, at de sandsynligvis ikke vil kunne lide den lige så meget, som de kunne lide En Flænge i Himlen.
Jeg håber, at jeg bliver færdig med den bog, jeg arbejder på. Jeg håber I kan lide den. Men jeg ved det ikke.
Men jeg tror, det der er ændrede sig, er, at jeg fik det okay med ikke at vide det.
Jeg plejede at være så sikker. Jeg plejede at have alle disse urokkelige overbevisninger om bøger og skrivning, og hvordan man er en forfatter.
Nu er min overbevisninger ikke bare urokkelige, de er rykket.
Det føles ubehageligt, men også produktivt, tror jeg.
Hank, jeg bliver nødt til at vende tilbage til skrivningen. Vi ses på fredag!
