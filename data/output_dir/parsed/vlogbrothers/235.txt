Dobro jutro, Hank, utorak je.
Prije sam rekao u videu:
U SAD-u žene zarađuju 77 centa za svaki dolar koji muškarci zarade.
I puno ljudi se nije slagalo u komentarima: jaz u plaćama je laž, mit koji se dokazao pogrešnim,
ti si idiot bez apostrofa , itd.
U svakom slučaju, sada nakon puno čitanja, pokušat ću podijeliti što sam saznao o rodnoj razlici plaća
i nadam se da neću pokrenuti "flame war" u komentarima.
Ovo pitanje je dijabolički kompleksno, i puno ljudi, daleko pametniji od mene, posvetili su mu svoje cijele karijere,
ali želim započeti s općom opaskom: jaz između plaća *postoji* među radnicima zaposlenim na puno vrijeme diljem svijeta.
Ali veličina tog jaza dramatično varira obzirom na države, na primjer
u Novom Zelandu, žene koje rade puno radno vrijeme prosječno zarade 90 centa za svaki dolar
koji muškarac koji radi puno radno vrijeme zaradi. Dok u Južnoj Koreji taj broj iznosi samo 62 centa
Kad se izračunava jaz u plaćama u SAD-u, puno toga ovisi o tome što se točno računa.
Na primjer, prema satnici, ta je razlika oko 16 posto.
Prema tjednoj plaći (nakon poreza i sl.) između je 18 i 19 posto, prema godišnjoj zaradi je oko 21 posto.
Ta nedefiniranost pokazuje kompleksnost onoga čime ćemo se sad baviti, ali, u biti
muškarci prosječno rade više sati nego žene.
Zapravo, ne, ne rade. Muškarci rade više plaćenih sati.
Znači, tih 16 do 21 posto pokazuje samo razlike radnika na puno vrijeme,
ne uključuju razlike u obrazovanju, vještinama, iskustvu ili zanimanju.
Kad se svi ti faktori uračunaju, jaz u plaćama se smanji na negdje oko 4 do 8 posto, ovisno o tome tko računa.
To je taj, takozvani, "neobjašnjeni" jaz u plaćama za kojeg nema ekonomskog objašnjenja
I većina nepristranih analitičara se slažu da je taj dio razlike u plaćama direktna posljedica rodne diskriminacije.
Usput, možete pronaći puno linkova na izvore u opisu.
Ali, da, tih 4-8 posto može zvučati kao malo, ali čak i uz najmanji postotak to bi značilo da žene izgube
preko 241 milijuna dolara plaće svaku godinu zbog direktne diskriminacije.
Trebao bih dodati da postoji i široka razlika u plaćama temeljena na rasi u SAD-u. Kao što smo rekli u ovom
vlogbrothers videu, postoji vrlo mnogo dokaza da je ta razlika uglavnom zbog direktne diskriminacije.
Zato što rasa i rod utječu na ljude dugo prije nego što uđu u radnu snagu, teško je otpetljati uzroke, ali
znamo da su žene koje nisu bjelkinje dvostruko u nepovoljnijem položaju kad se tiče plaća, neovisno
o razini vještina, iskustvu i obrazovanju.
Dobro, dio rodnog jaza u plaćama se može pripisati diskriminaciji, u SAD-u, ali uglavnom se radi o izboru, prividno.
Izbor fakulteta, ili fleksibilnost prema radnim satima, ili zanimanja. Na to uglavnom ljudi misle kad govore o
diskreditiranom mitu rodne razlike u plaćama.
Žene prosječno rade manje plaćenih sati , i uglavnom rade manje unosne profesije,
kao što su učiteljice i njegovateljice. A muškarci
su vjerojatniji da rade u bolje plaćenim područjima, kao što su inženjerstvo i anesteziologija.
Dio razlike u plaćama je zbog toga. Na primjer, u jednoj studiji o više od 120 profesija,
više žena od muškaraca je radilo 9 od 10 najslabije plaćenih poslova.
Ali, naravno, tu nije riječ samo o izboru nego i očekivanjima socijalnog poretka.
Na primjer, zašto je više ženskih medicinskih tehničarki anesteziologinja, ali više muških anesteziologa?
Tu je i činjenica da i unutar svih ovih profesija, razlika u plaćama odoljeva:
računalski programeri, učitelji, odvjetnici...
Dio toga je prije spomenuta "neobjašniva" razlika u plaćama, ali dio je
uzrokovan jer muškarci prosječno rade više plaćenih sati nego žene.
Što nas dovodi do pitanja neplaćenog rada
Prosječna odrasla Amerikanka provede 167 minuta dnevno radeći kućanske poslove ili brinući se za članove kućanstva.
Ali za prosječnog odraslog Amerikanca to je vrijeme 101 minuta dnevno.
I taj posao, iako je neplaćen, je, naravno, veoma stvaran.
Ali ne želim kritizirati žene i muškarce koji rade manje plaćenih sati ili uopće ne rade kao dio tržišta rada
kako bi se fokusirali na brigu o djeci ili kućanske poslove.
Nego tu razliku ističem kako bih pokazao da nerazmjeran dio neplaćenog rada obavljaju žene
neizbježno izobličava i tržište plaćenog rada.
Ovo se vrlo jasno može vidjeti u istraživanjima o tome što se dogodi radnicima nakon što imaju djecu.
Sa svakim djetetom u obitelji, ženini se prihodi smanjuju u odnosu na muškarce, otprilike 7,5 posto nakon prvog djeteta
Ima jako puno istraživanja o tome, ali htio bih istaknuti jedno.
U 2007. profesor sa Stanforda poslao je fiktivne  rezimee raznim tvrtkama i otkrio da
su žene s djecom imale manju vjerojatnost da će im se pružiti pozicija, a kad bi i im bili ponuđeni poslovi,
ponuđeni su s manjom početnom plaćom.
Muškarci zapravo, čini se, bolje stoje nakon što imaju djecu, i u prilikama zapošljavanja, i u plaćama.
Razlika u plaćama se povećava s vremenom, blizu je 10 posto kod mladih, a onda se povećava oko 35. godine
Jedno istraživanje o diplomiranim 'business'-ovcima otkrilo je da postoji relativno malena razlika netom nakon diplome,
ali onda 8 godina poslije je puno, puno veća.
Zanimljivo je da čak i u karijerama u kojima dominiraju žene, muškarci nerazmjerno više napreduju do
nadzornih uloga. Na primjer,
većina knjižničara su žene, ali muškarci koji su knjižničari su vjerojatniji da će postati direktori knjižnice.
I dalje postoje velike razlike unutar karijera koje uglavnom obnašaju žene
kao što su medicinski tehničari i knjižničari.
Zapravo, osim ako zaista probirete podatke, prava
i konzistentna rodna razlika u plaćama postoji u gotovo svim područjima, na svim
obrazovnim stupnjevima i u svakoj dobi.
I uz trenutnu stopu promjene, rodni jaz među plaćama neće nestati u SAD-u do 2058.
Ukratko, Hank, postoji razlika u plaćama utemeljena na rodu, ali nije toliko jednostavna kao
'žene zarađuju 77 ili 79 centa za svaki dolar koji muškarac zaradi'.
Umjesto toga, riječ je o ekstremno kompliciranoj mreži isprepletenih faktora.
Dio tog jaza može se pripisati pozitivnim i vođenim izborima individualnih žena da manje rade ili da
rade u područjima koje ih više ispunjavaju.
Velik dio tog jaza je uzrokovan direktnom diskriminacijom žena, posebice majki.
I velik dio je objašnjiv i time kako naš društveni poredak konstruira rod i naša očekivanja od žena.
I to je nešto što možemo zajedno promijeniti tako što ćemo, na primjer, prihvatiti ideju da
ne postoji razlog da društveni poredak optereti žene  s većinom svjetskog neplaćenog rada.
I možemo preispitati prave, osobne i sistemske predrasude koje iskrivljuju
način na koji promatramo žene na radnome mjestu i izvan njega.
Dakle, rodna razlika u plaćama je složena i integrirana s mnogim drugim socioekonomskim fenomenima,
ali nemojte pogriješiti: stvarna je.
Hank, vidimo se u petak.
