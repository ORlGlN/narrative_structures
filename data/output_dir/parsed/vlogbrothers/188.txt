Goedemorgen, John. Dit is een van die video's die je vijftien keer herschrijft en waar je dan toch nog niet tevreden over bent,
maar hier gaat ie dan. Nadat Christina Grimmie vermoord was, ben ik... weggelopen van huis. Ik ben gaan kamperen op een plek waar
er geen mobiele ontvangst was. Ik heb die tijd doorgebracht met mijn vrienden, de werkelijkheid vermijdend dat iemand
die mijn passies en ambities deelde gedood is terwijl ze deed waar ze van hield, en dat dat iets was waar ik net
de laatste twee weken van mijn leven aan besteed had: fans ontmoeten na een show. Die tijd heb ik doorgebracht met huilen en het voelen van
de zwakheid van mijn eigen lichaam op een manier dat ik nooit eerder ervaren had. Begrijpen hoe makkelijk het is om het allemaal kwijt te raken.
Dat, zo stel ik me voor, is vergelijkbaar met hoe elke politieagent in Amerika zich voelde na de schietpartij in Dallas. Kijkend naar
hun familie en wetende dat zij elk moment weg kunnen vallen niet simpelweg in het uitvoeren van hun baan, maar omdat zij
voor die baan gekozen hebben. Een moeilijke baan, die vaak goed ingevuld wordt. En nu zullen die agenten die de mogelijkheid hebben om om te zien naar een andere
carrière misschien wel denken dat deze baan het allemaal niet meer waard is. En dan denk ik aan mijn buren, vrienden
en mede-YouTubers die ook de kwetsbaarheid van hun lichamen en hun hele leven gevoeld hebben, en de kwetsbaarheid van
de lichamen van hun kinderen en ouders, niet om wat ze doen, maar vanwege de kleur van hun huid:
omwille van wie ze zijn. Mensen die hun hele leven onder dat gewicht gebukt gaan, omdat het waarschijnlijker is dat ze gezien worden
als een bedreiging, omdat ze weten dat elke onbelangrijke kleine beweging die geïnterpreteerd kan worden als een verdachte actie
kan betekenen dat het voor hen over is. Ik kan die ondervinding nooit helemaal bevatten. Maar ik kan wel luisteren, en ik kan
open zijn, en ik kan zelf wat onderzoek doen. Onderzoek, dat aantoont dat een zwarte persoon die gearresteerd wordt door een politieagent
een grotere kans loopt om te worden neergeschoten, verwond, met pepperspray ondergespoten, met een taser een schok toegediend te krijgen en geslagen te worden. Onderzoek dat laat zien dat ze een grotere kans lopen
om veroordeeld te worden voor misdaden en deal aangeboden te krijgen waarbij ze naar de gevangenis moeten. En onderzoek dat laat zien dat eens veroordeeld
ze een grotere kans hebben om langere, zwaardere straffen te krijgen dan de gemiddelde Amerikaan. We worden beloofd dat de wet
ieder gelijk behandelt. Maar we weten dat dat niet waar is. We zijn niet zo verbaasd wanneer een jonge witte man die
veroordeeld wordt voor verkrachting in zijn rechtersoordeel heeft staan dat zijn verlies van een goede toekomst en de verschrikkelijke tragedie van het hele gebeuren dat zou
verergeren door een strenge straf. Maar wanneer het een zwarte jonge man is die veroordeeld wordt voor
het verkopen van wiet en een gevangenisstraf krijgt, dat vinden we dan weer geen probleem. We weten dit. We hebben dit eerder gezien. Het zit in de belevingswereld van
elke zwarte Amerikaan waar ik mee hierover heb gepraat, en de data laat het consistent zien. Dus, wanneer we zeggen 'zwarte levens doen ertoe'
dan hebben we het niet alleen over Alton Sterling, Philande Castile, Michael Brown, Rekia Boyd
Sandra Bland en Tamir Rice. We hebben het over een fundamenteel, diepgeworteld en destructief geloof in
dit land:dat zwarte levens minder belangrijk zijn. Een geloof dat tot uitdrukking komt in elk niveau van de samenleving, maar als een wit
persoon kan ik mijn leven leven zonder me daarvan bewust te zijn. Maar zwarte Amerikanen zijn hier volledig bewust van en
bewust van gemaakt, zelfs al als kinderen. Zwarte mensen in deze gemeenschap, dank dat jullie een deel uitmaken van wat wij
hier doen. En dank jullie voor jullie kracht en jullie moed, en voor het delen van jullie ervaringen.
Een tijdje geleden, John, heb jij een playlist gemaakt met filmpjes van een aantal verschillende YouTubers die hun blik op
en ervaringen met dit deelden, en ik heb die aangepast en een link in de dooblidoo geplaatst. We krijgen maar
één leven, waardoor we de wereld kunnen ervaren, en we mogen ons gelukkig prijzen dat we de beschikking hebben over dit platform waardoor we
de ervaringen met de wereld van andere mensen kunnen begrijpen. Dus iedereen:als je kan, en als je vandaag tijd hebt, neem wat
tijd om te luisteren. Niet om te roepen of te oordelen of te vechten of te onderkennen of zelfs op te reageren, gewoon, dat meest
ondergewaardeerde werkwoord in het woordenboek van het gehele wereldwijde web: luisteren. Dat valt best mee. John, ik zie je dinsdag weer.
