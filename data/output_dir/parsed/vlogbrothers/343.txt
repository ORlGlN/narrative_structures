Goedemorgen Hank, het is dinsdag.
We zijn hier nogal druk bezig met het reorganiseren van ons kantoor, en ondertussen
ben ik veel dingen uit mijn verleden tegengekomen, zoals, uh, deze oude foto van mij
Goed nieuws, kleine ik. Je komt van je beugel af! Over zes jaar.
Ook heb ik dit iets recentelijkere plaatje van mezelf gevonden. Ik weet niet of het een foto is of niet,
maar realistisch is het zeker.
En uit 2006, mijn favoriete fanmail ooit, "naar aanleiding van Het Grote Misschien kan ik eerlijk
zeggen dat, nadat ik je boek neerlegde, ik iets voelde dat ik nog nooit eerder had gevoeld. Het was
geen misselijkheid, alsof ik moest overgeven ofzo, of een gevoel alsof ik moest poepen
of iets dergelijks. Maar ik voelde wel iets."
Ik voelde écht iets door jouw boek. Niet de twee voornaamste dingen die ik voel: de drang om te poepen
en over te geven, maar iets nieuws.
En Hank, ik vond ook, helemaal uit 1994, mijn oude rapporten.
Dit is uit mijn voorlaatste jaar van de middelbare school, Hank. Ik had een C- voor Latijn, "John zijn cijfers
voor dit vak zijn steil omlaag gegaan in de afgelopen 6 weken. Hij heeft te veel lessen gemist en was
zelden voorbereid voor de dagelijkse les.
Ach ja, dat is Latijn; het is een dode taal.
Deze is van mijn, uh, Frans - ik had een B- voor
Frans, ik wil niet opscheppen hoor. "Zonder twijfel, John had het veel beter kunnen doen dit jaar." Hm.
Amerikaanse geschiedenis, ik kreeg een B, "Het lukte John om wat vaker naar de les te komen tijdens het laatste
trimester, en z'n cijfer ging omhoog - een beetje."
Moest dat nou, "een beetje". Je had ook gewoon
kunnen eindigen met dat mijn cijfer hoger werd. Het is technisch gezien waar.
Ik had een C- voor wiskunde, wat eerlijk gezegd waarschijnlijk erg gul was. Voor scheikunde, een C. En voor
Engels had ik een, uh, C-, "Hij zou een goede student Engels kunnen worden, maar hij is op het punt
aangekomen waar hij het gewoon niet meer redt."
Hank, ik heb het niet vaak over wat een slechte leerling ik was op school. Ik denk deels omdat
ik me er nog steeds voor schaam, 20 jaar later. Ik heb inderdaad veel lessen gemist,
omdat ze vroeg waren ofzo, of omdat ze niet overeen kwamen met mijn plannen om sigaretten
te roken in het bos.
Maar zelfs als ik wel in de les zat, was ik nog steeds best een slechte leerling.
Hank, weet je hoe je de op-twee-na-beste C-student wordt in de hele staat Alabama op de
academische decatlon? Eerst haal je vreselijke cijfers zodat je geen A- of B-student bent.
En dat is wie ik was op de middelbare school. Ik presteerde onder mijn niveau, ik spijbelde, ik deed
nooit mijn huiswerk, ik was nooit voorbereid op de les, ik liep altijd achter en ik was gestrest.
Ondertussen haalde jij, Hank, prachtige cijfers, jij rookte niet, en toen kreeg je een studiebeurs
voor de universiteit en alles.
Hoe dan ook, Hank, het vinden van deze rapporten deed me denken aan een aantal dingen. Het eerste is
dat ik ontzettend veel geluk heb gehad. Ik heb niet alleen een tweede kans gekregen - ik kreeg honderden
kansen. En ookal was ik een oerslechte leerling,
ik had geweldige leraren die altijd
in me bleven geloven,
ookal gaf ik ze hier geen enkele reden voor.
Het andere waar ik aan dacht, Hank, was dit:
De middelbare school
is niet je levenslot. Het is een deel van het leven, maar ik denk dat wanneer je op school zit, iedereen doet
alsof het het belangrijkste is wat je ooit zal doen,
en dat je hele leven
er wordt bepaald.
Maar voor zover ik weet, wordt de rest van je leven helemaal niet bepaald. Nooit.
Meestal is het niet zo dat er één splitsing in de weg is,
en dat je de ene of de andere
weg kiest. Er zijn elke dag van je leven opnieuw  honderden splitsingen in de weg.
De universiteit is ook niet je levenslot. Voor alle duidelijkheid, ik was een veel betere student op de universiteit dan ik
was op de middelbare school.
Maar ook als je twintig bent is je toekomst nog niet bepaald! En als je dertig bent ook niet! Je toekomst
wordt niet zomaar in één keer bepaald. Het is iets dat alleen gebeurt als je terugkijkt.
Hank, toen ik op de middelbare school zat, dacht ik dat ik gewoon een soort mislukking was. Weet je wel?
Maar uiteindelijk, Hank, zijn mensen niet maar één ding. Ik wás een mislukking, maar ik was ook best
een goeie lezer.
En nu ik die rapporten teruglees, wil ik mijn leraren bedanken voor het feit dat ze wisten dat
ik geen mislukking was - zelfs toen ik het zelf niet wist.
Hank, ik zie je op vrijdag.
